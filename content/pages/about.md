---
title: "За нас"
date: 2018-11-28T15:15:34+10:00

---

# За нас

“Галерия 33“ е най-новата галерия в сърцето на Варна. Тя отваря врати на 3 март 2024 г. Основателите на галерията, след години опит, решават да създадат свое пространство за модерно и съвременно изкуство. Тя се намира в централата стара част на Варна на ул. “Габрово” 2А, в прекрасна сграда от началото на миналия век. 

Посредством периодични както авторски така и такива от нашата колекция изложби, галерията цели да бъде едно динамично пространство свързващо вече установените автори с тепърва изгряващи такива. Тя не се ограничава и относно представените форми включващи всичко от живопис до пластика..

Името на галерията е комбинация от рождените дати на двамата си създатели и чисто символно описва основната им цел, а именно осъществяване на връзката артисти - колекционери - публика. Три аспекта, без които изкуството само по себе си би било невъзможно.

“Галерия 33“ има за цел да представя утвърдени български и чуждестранни автори, като чрез изложбите, дискусиите и всички дейности, които планира, разширява погледа върху изкуството, правейки го достъпно за колекционерите и широката публика. 

Галерията разполага със собствена колекция, която е в непрестанно движение, а до момента творбите в нея наброяват около 300. Колекцията представлява хармонична комбинация от творби на стари майстори, модерни художници и скулптори и съвременни артисти.
