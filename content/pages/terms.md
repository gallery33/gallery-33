---
title: Общи условия
date: 2024-01-01
---
Общи условия за ползване на сайта и арт-депото на Галерия 33

I. ОБЩИ УСЛОВИЯ

1. По смисъла на настоящите Общи условия “АРТЕ БЪЛГАРИЯ” ООД, оперираща под търговската марка „Gallery 33“ е търговско дружество, регистрирано в Търговския регистър към Агенция по вписванията с ЕИК: 207563687, със седалище и адрес на управление: град Варна, улица "Габрово" № 2А, ет. 2, МОЛ Николай Нинов и Стоян Стоянов. Галерия33, наричана по-нататък в текста "*Галерията*" предлага и продава произведения на изкуството посредством своя интернет-сайт – www.gallery33.art.
2. В сайта *Галерията* представя само оригинални произведения на изкуството. *Галерията* гарантира за техния произход, автентичност и авторство, като за всяко закупено произведение издава сертификат.
3. Всяка творба е описана в сайта със следните реквизити (включително, но не само): име на автора, име на творбата, размери, техника, материал, наличие на подпис, наличие на дата, наличие на рамка.
4. Ползвателят на сайта приема, че всяка творба е показана такава, каквато е. *Галерията* не носи отговорност за разлика в цветовете и във визуализацията на творбата, произтичащи от различна калибровка на мониторите и други технически или каквито и да е причини.
5. При желание от страна на ползвателя на сайта и при целесъобразност *Галерията* може да изпрати допълнителни снимки на творбата на и-мейл, предоставен от него.

II. НАЧИНИ ЗА ЗАПИТВАНЕ И ЗА ПОРЪЧКА:

1. ЧРЕЗ ФОРМАТА ЗА ЗАПИТВАНЕ НА САЙТА: Направете своя избор от секция Творби/ Арт Депо на сайта на *Галерията*. Изпратете запитване за цената от формата за запитвания към съответната творба. Ние ще Ви отговорим с подробности на посочения във Вашето съобщение и-мейл.
2. ПО ТЕЛЕФОНА: *Галерията* приветства директния контакт. Можете да ни се обадите на посочените в сайта телефони в работно време и ще получите пълна информация за интересуващото Ви произведение.
3. ПО И-МЕЙЛ: Изпратете запитване за дадено произведение на и-мейл адреса на *Галерията* (contact.gallery33@gmail.com) и ще Ви върнем информация също по и-мейл.
4. НА МЯСТО: Тук освен творбата, която Ви интересува, ще можете да разгледате богатата колекция от произведения от депото на *галерията*, които са изложени в постоянната ни експозиция.
5. Можете да поръчате творба от gallery33.art по всяко време на денонощието, включително в събота и неделя и официални празници. Всяка творба, репродуцирана в секция Творби (Арт Депо) на сайта е налична и свободна за продажба, освен ако при отварянето на страницата на дадена творба в нейните реквизити изрично не е упоменато, че тя е запазена, чрез текста „РЕЗЕРВИРАНА”. В този случай тази творба не може да бъде поръчана, докато не бъде освободена от резервация. Произведения, които не са налични можете да разгледате в секция Архив.
6. Всяка поръчка на творба се обработва и изпраща в рамките на 2-3 работни дни, освен ако друг срок не е уточнен. *Галерията* има право да удължи срока за изпращане, ако творбата в момента участва в изложба, като предварително уведоми Клиента за това.
7. За финализиране на своята поръчка Клиентът е длъжен да я потвърди чрез изпращане на имейл до contact.gallery33@gmail.com, който съдържа цялата необходима информация за изпълнение на поръчката: автор и име на избраната творба, адрес за изпращане на творбата, както и име и телефон на получателя, име за сертификата за автентичност на творбата, който *галерията* издава, данни за издаване на фактура. Клиентът ще бъде уведомен чрез имейл за получаването, потвърждаването и изпращането на своята поръчка. *Галерията* си запазва правото при преценка да осъществи телефонен контакт с клиента за уточняване на детайли по неговата поръчка.

III. ЦЕНИ И НАЧИНИ НА ПЛАЩАНЕ:

При поръчка на произведение на изкуството, клиентът получава на посочен от него и-мейл адрес проформа-фактура с включени всички дължими суми по сделката – цена на произведението, транспортни разходи (при доставка в чужбина), други договорени услуги като рамкиране, издаване на сертификат за износ, застраховка на произведението и др. Сумата по проформа-фактурата може да бъде платена по някой от следните начини:

1. В брой на място в *галерията*.
2. В брой чрез услугата „Наложен платеж“. При доставката на адрес сумата по проформа-фактурата се заплаща на куриера. В този случай клиентът дължи на куриерската фирма допълнителна такса за услугата „Наложен платеж“, която е в размер на 1.2% върху инкасираната сума.
3. Безналично: чрез банков превод по сметката на *галерията*
4. Безналично: чрез плащане с дебитна или кредитна карта на място в *галерията*.
5. Безналично: чрез превод в сметка на *галерията* в PayPal.
6. Покупки на изплащане: възможно е да закупите произведение на изкуството на изплащане, без оскъпяване, за период не по-дълъг от 3 месеца. Този период се определя в зависимост от стойността на произведението. При покупка на изплащане закупеното произведение се получава след заплащане на последната вноска.
7. *Галерията* има правото да упоменава или да не упоменава цената на всяко произведение на изкуството в неговата страница в сайта www.gallery33.art. *Галерията* си запазва правото да променя по всяко време и без предизвестие цената на всяка от предлаганите в сайта творби, като такива промени няма да засягат вече извършени и потвърдени от *Галерията* чрез имейл и проформа поръчки.

IV. УСЛОВИЯ НА ДОСТАВКА И ПРЕДАВАНЕ НА ПРАТКАТА:

1. След постъпването на заявка за откупка на дадена творба, представител на *Галерията* се свързва с Клиента за уточняване на всички подробности по неговата поръчка и на посочен от него и-мейл получава проформа-фактура с всички дължими суми по сделката.
2. След извършването на плащането и получването му по сметките на *Галерията* творбата се опакова по надежден начин и се издължава по предварително договорен начин.
3. Поръчаното и платено произведение на изкуството може да се получи на място в *галерията*.
4. ЗА ДОСТАВКИ В БЪЛГАРИЯ: пратката се доставя на адрес от куриерска фирма. Пратката задължително се застрахова. Разходите за доставка и застраховка са за сметка на клиента и не са включени в цената на произведението и в проформа-фактурата. Заплащат се на куриера при получаване на стоката. 
5. ЗА ДОСТАВКИ В ЧУЖБИНА: *Галерията* използва услугите на Интерлогистика, Спиди, UPS и други. Срокът за доставка е в зависимост от условията на куриера-доставчик и може да варира от 3 до 7 работни дни. Куриерските пратки за чужбина задължително се застраховат на пълната им фактурна стойност, като застраховката е за сметка на клиента.  
6. Поръчаната творба се доставя на посочен от клиента адрес или до офис на куриерска компания. Клиентът заявява адрес за доставка задължително писмено по и-мейл. *Галерията* не носи отговорност за сгрешен, непълен или неточен адрес на доставка. Клиентът поема задължението да осигури достъп и възможност за получаване на творбата.
7. Поръчаната от клиента творба се изпраща от *Галерията* на посочения от него адрес най-късно до 48 часа след получаване на плащането, освен ако друг срок не е уговорен предварително. За доставки в рамките на България пратката се доставя за 1 работен ден за големите градове и до 3 работни дни за по-малките населени места.
8. Придружаващите пратката документи са фактура, сертификат за автентичност, сертификат за износ – за пратки за чужбина.
9. При получаване на пратката със закупената творба клиентът е длъжен да я прегледа в момента на доставката ѝ и да уведоми куриера незабавно при установени несъответствия, липси и повреди. Ако Клиентът не е изпълнил това изискване, се приема, че доставката е приета без възражения.
10. Отказ за получаване на поръчана и доставена стока. Клиентът има право да откаже да получи заявената от него за покупка творба, когато:

10.1. доставената творба явно не съответства на поръчаната – в този случай рекламации се приемат до 24 часа от получаването на творбата по телефона или на и-мейла на *Галерията*;

10.2. при транспортирането творбата е била повредена - в този случай рекламации се приемат на място, при получаване на пратката от куриера.

11. И в двата случая по т.10. клиентът е длъжен да откаже в момента на получаването пратката и да я върне в оригиналната й опаковка и във вида, в който е била получена, без да бъде ползвана. В хипотезата на т.10. куриерската услуга по връщането е за сметка на *Галерията*.
12. Клиент, който е потребител по смисъла на Закона за защита на потребителите, има право, съгласно чл. 55 от ЗЗП, без да дължи обезщетение или неустойка и без да посочва причина, да се откаже от закупена през сайта на *Галерията* творба, като я върне в срок от 7 (седем) работни дни, считано от датата на получаването й. В случай, че Клиентът се откаже от покупката в срока по предходното изречение, той следва да изпрати на имейла на *галерията* изявление за отказ и да върне творбата с ненарушена цялост, без каквито и да било външни дефекти, надеждно опакована в оригиналната опаковка, като в този случай разходите за доставка са за сметка на Клиента.
13. *Галерията* възстановява на Клиента в пълен размер заплатената от него стойност на закупената творба не по-късно 10 работни дни, считано от датата, на която Клиентът е упражнил някое от правата си на отказ и творбата е върната на *Галерията*.

V. ДРУГИ:

1. Всички текстове и снимки в сайта на *Галерията* www.gallery33.art са авторски материали и са нейна собственост. Потребителите на интернет-страницата www.gallery33.art нямат право да разпространяват, копират (освен за нетърговски, лични цели), предават, излагат, възпроизвеждат, репродуцират, публикуват, създават вторични материали, прехвърлят, продават или по какъвто и да е друг начин използват съдържание на страницата без изричното писмено разрешение на Галерия 33.
2. *Галерията* има право да променя цени, наличност на творби, начин на плащане и доставка, технологията и дизайна на сайта, без предварително известяване. *Галерията* има право по свое усмотрение да ограничи достъпа до всички или част от услугите, както и да прекрати използването им от страна на отделни или всички свои потребители. *Галерията* има право да закрие и/или изтрие информацията на/за дадена творба или категория на сайта, по своя преценка и без право на предизвестие. *Галерията* не носи отговорност за щети, възникнали заради невъзможност да се използва част или цялата система, поради технически причини, независимо от обстоятелствата, които са довели до това - технически проблеми, техническа профилактика, решения на мениджмънта и др.
3. При маркиране на полето "Съгласен съм с "Общите условия"”, Вие правите електронно изявление по смисъла на Закона за електронния документ и електронния подпис, с което потвърждавате, че сте запознат с и приемате настоящите общи условия за ползване.
4. За неуредените от настоящите Общи условия въпроси се прилагат разпоредбите на действащото законодателство на Република България.
